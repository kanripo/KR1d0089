# -*- mode: mandoku-view -*-
#+TITLE: 家禮
#+DATE: 2015-09-23 09:39:10
#+PROPERTY: JUAN 5
<pb:KR1d0089_WYG_005-1a>¶
欽定四庫全書¶
　家禮卷五¶
　　　　　　　　　　　　宋　朱子　撰¶
　祭禮¶
　　四時祭¶
時祭用仲月前旬卜日¶
　(孟春下旬之首擇仲月三旬各一日或丁或亥主人/盛服立於祠堂中門外西向兄弟立於主人之南少)¶
　(退北上子孫立於主人之後重行西向北上置卓子/於主人之前設香爐香合㺽珓及盤於其上主人搢)¶
<pb:KR1d0089_WYG_005-1b>¶
　(笏焚香薰珓而命以上旬之日曰某將以來月某日/諏此嵗事適其祖考尚餐即以珓擲於盤以一俯一)¶
　(仰為吉不吉更卜中旬之日又不吉則不復卜而直/用下旬之日既得曰祝開中門主人以下北向立如)¶
　(朔望之位皆再拜主人升焚香再拜祝執辭跪於主/人之左讀曰孝孫某將以來月某日祇薦嵗事於祖)¶
　(考卜既得吉敢告用下旬日則不言卜既得吉主人/再拜降復位與在位者皆再拜祝閉門主人以下復)¶
　(西向位執事者立於門西皆東靣北上祝立於主人/之右命執事者曰孝孫某將以來月某日祗薦嵗事)¶
　(於祖考有司具修執/事者應曰諾乃退)¶
前期三日齋戒¶
　(前期三日主人帥衆丈夫致齋於外主婦帥衆婦女/致齋於内沐浴更衣飲酒不得至亂食肉不得茹葷)¶
<pb:KR1d0089_WYG_005-2a>¶
　(不弔喪不聼樂凡凶/穢之事皆不得預)¶
前一日設位陳器¶
　(主人帥衆丈夫深衣及執事灑掃正&KR0230;洗拭倚卓務/令蠲潔設高祖考妣位於堂西北壁下南向考西妣)¶
　(東各用一倚一卓而合之曾祖考妣祖考妣考妣以/次而東皆如高祖之位世各為位不属祔位皆於東)¶
　(序西向北上或兩序相向其尊者居西妻以下則於/階下設香案於堂中置香爐香合於其上東茅聚沙)¶
　(於香案前及逐位前地上設酒架於東階上别置卓/子於其東設酒注一酹酒盞一盤一受胙盤一匕一)¶
　(巾一茶合茶筅茶盞托鹽碟醋瓶於其上火爐湯瓶/香匙火筯於西階上别置卓子於其西設祝版於其)¶
　(上設盥盆帨巾各二於阼階下之東西/其西者有臺架又設陳饌大牀於其東)¶
<pb:KR1d0089_WYG_005-2b>¶
省牲滌器具饌¶
　(主人帥衆丈夫深衣省牲涖殺主婦帥衆婦女背子/滌濯祭器潔釜鼎具祭饌毎位果六品菜蔬及脯醢)¶
　(各三品肉魚饅頭糕各一盤羮飯各一椀肝各一串/肉各二串務令精潔未祭之前勿令人先食及為猫)¶
　(犬蟲䑕/所汚)¶
厥明夙興設蔬果酒饌¶
　(主人以下深衣及執事者俱詣祭所盥手設果楪於/逐位卓子南端蔬菜脯醢相間次之設盞盤醋楪於)¶
　(北端盞西楪東匙筯居中設𤣥酒及酒各一瓶於架/上𤣥酒其日取井花水充在酒之西熾炭於爐實水)¶
　(於瓶主婦背子炊煖祭饌皆令極/熱以合盛出置東階下大牀上)¶
<pb:KR1d0089_WYG_005-3a>¶
質明奉主就位¶
　(主人以下各盛服盥手帨手詣祠堂前衆丈夫叙立/如告日之儀主婦西階下北向立主人有母則特位)¶
　(於主婦之前諸伯叔母諸姑繼之嫂及弟婦姊妹在/主婦之左其長於主母主婦者皆少進子孫婦女内)¶
　(執事者在主婦之後重行皆北向東上立定主人升/自阼階搢笏焚香出笏告曰孝孫某今以仲春之月)¶
　(有事於皇高祖考某官府君皇高祖妣某封某氏皇/曾祖考某官府君皇曾祖妣某封某氏皇祖考某官)¶
　(府君皇祖妣某封某氏皇考某官府君皇妣某封某/氏以某親某官府君某親某封某氏祔食敢請神主)¶
　(出就正寢恭伸奠獻/)　(告訖搢笏歛櫝正位祔位各/)¶
　(置一笥各以執事者一人捧之主人出笏前導主婦/從後卑㓜在後至正寢置於西階卓子上主人搢笏)¶
<pb:KR1d0089_WYG_005-3b>¶
　(啟櫝奉諸考神主出就位主婦盥帨升奉諸妣神主/亦如之其祔位則子弟一人奉之既畢主人以下皆)¶
　(降復/位)¶
參神¶
　(主人以下叙立如祠堂之儀立定/再拜若尊長老疾者休於它所)¶
降神¶
　(主人升搢笏焚香出笏少退立執事者一人開酒取/巾拭瓶口實酒於注一人取東階卓上盤盞立於主)¶
　(人之左一人執注立於主人之右主人搢笏跪奉盤/盞者亦跪進盤盞主人受之執注者亦跪斟酒於盞)¶
　(主人左手執盤右手執盞灌於茅上以盤/盞授執事者出笏俛伏興再拜降復位)¶
<pb:KR1d0089_WYG_005-4a>¶
進饌¶
　(主人升主婦從之執事者一人以盤奉魚肉一人以/盤奉米麫食一人以盤奉羮飯從升至高祖位前主)¶
　(人搢笏奉肉奠於盤盞之南主婦奉麫食奠於肉西/主人奉魚奠於醋碟之南主婦奉米食奠於魚東主)¶
　(人奉羮奠於醋碟之東主婦奉飯奠於盤盞之西主/人出笏以次設諸正位使諸子弟婦女各設祔位皆)¶
　(畢主人以下/皆降復位)¶
初獻¶
　(主人升詣高祖位前執事者一人執酒注立於其右/      主人搢笏奉高祖考盤盞位前東向立執事)¶
　(者西向斟酒於盞主人奉之奠於故處次奉高祖妣/盤盞亦如之出笏位前北向立執事者二人奉高祖)¶
<pb:KR1d0089_WYG_005-4b>¶
　(考妣盤盞立於主人之左右主人搢笏跪執事者亦/跪主人受高祖考盤盞右手取盞祭之茅上以盤盞)¶
　(授執事者反之故處受高祖妣盤盞亦如之出笏俛/伏興少退立執事者炙肝於爐以碟盛之兄弟之長)¶
　(一人奉之奠於高祖考妣前匙筋之南祝取版立於/主人之左跪讀曰維年嵗月朔日子孝元孫某官某)¶
　(敢昭告於皇高祖考某官府君皇高祖妣某封某氏/氣序流易時維仲春追感嵗時不勝永慕敢以潔牲)¶
　(柔毛粢盛醴齊祗薦嵗事以某親某官府君某親某/封某氏祇食尚饗畢興)¶
　　　　　　　　　　　　　(主人再拜退詣諸/)¶
　(位獻祝如初毎逐位讀祝畢即兄弟衆男之不為亞/終獻者以次分詣本位所祔之位酌獻如儀但不讀)¶
　(祝獻畢皆降復位執事者以/它器徹酒及肝置盞故處)¶
<pb:KR1d0089_WYG_005-5a>¶
亞獻¶
　(主婦為之諸婦女奉炙肉及/分獻如初獻儀但不讀祝)¶
終獻¶
　(兄弟之長或長男或親賓為之衆/子弟奉炙肉及分獻如亞獻儀)¶
侑食¶
　(主人升搢笏執注就斟諸位之酒皆滿立於香案之/東南主婦升扱匙飯中西柄正筯立於香案之西南)¶
　(皆北向再/拜降復位)¶
闔門¶
<pb:KR1d0089_WYG_005-5b>¶
　(主人以下皆出祝闔門無門處即降簾可也主人立/於門東西向衆丈夫在其後主婦立於門西東向衆)¶
　(婦女在其後如有尊長則/少休於他所此所謂厭也)¶
啟門¶
　(祝聲三噫歆乃啟門主人以下皆入其尊長先休於/它所者亦入就位主人主婦奉茶分進於考妣之前)¶
　(祔位使諸子/弟婦女進之)¶
受胙¶
　(執事者設席於香案前主人就席北靣祝詣高祖考前/舉酒盤盞詣主人之右主人跪祝亦跪主人搢笏受)¶
　(盤盞祭酒啐酒祝取匙并盤抄取諸位之飯各少許/奉以詣主人之左嘏於主人曰祖考命工祝承致多)¶
<pb:KR1d0089_WYG_005-6a>¶
　(福於汝孝孫使汝受禄於天宜稼於田眉夀永年勿/替引之主人置酒於席前出笏俛伏興再拜搢笏跪)¶
　(受飯嘗之實於左袂掛袂於季指取酒卒飲執事者/受盞自右置注旁受飲自左亦如之主人執笏俛伏)¶
　(興立於東階上西向祀立於西階上東向告利/成降復位與在位者皆再拜主人不拜降復位)¶
辭神¶
　(主人以下/皆再拜)¶
納主¶
　(主人主婦皆升各奉主納於櫝主/人以笥歛櫝奉歸祠堂如來儀)¶
徹¶
<pb:KR1d0089_WYG_005-6b>¶
　(主婦還監徹酒之在盞注它器中者皆入於瓶緘封/之所謂福酒果蔬肉食並傳於燕器主婦監滌祭器)¶
　(而蔵/之)¶
餕¶
　(是日主人監分祭胙品取少許置於合并酒皆封之/遣僕執書歸胙於親友遂設席男女異處尊行自為)¶
　(一列南面自堂中東西分首若止一人則當中而坐/其餘以次相對分東西向尊者一人先就坐衆男叙)¶
　(立世為一行以東為上皆再拜子弟之長者一人少/進立執事者一人執注立於其右一人執盤盞立於)¶
　(其左獻者搢笏跪祖考嘉饗伏起受注斟酒反注受/盞祝曰祀事既成          願某親備膺五福保)¶
　(族冝家授執盞者置於尊者之前長者出笏尊者舉/酒畢長者俛伏興退復位與衆男皆再拜尊者命取)¶
<pb:KR1d0089_WYG_005-7a>¶
　(注及長者之盞置於前自斟之祝曰祀事既成五福/之慶與汝曹共之命執事者以次就位斟酒皆徧長)¶
　(者進跪受飲畢俛伏興退立衆男進揖退立飲長者/與衆男皆再拜諸婦女獻女尊長於内如衆男之儀)¶
　(但不跪既畢乃就坐薦肉食諸婦女詣堂前獻男尊/長壽男尊長酢之如儀衆男詣中堂獻女尊長壽女)¶
　(尊長酢之如儀乃就坐薦麫食内外執事者各獻内/外尊長壽如儀而不酢遂就斟在坐者徧俟皆舉乃)¶
　(再拜退遂薦米食然後泛行酒間以祭饌酒饌不足/則以它酒它饌益之将罷主人頒胙於外僕主婦頒)¶
　(胙於内執事者徧及㣲賤其/日皆盡受者皆再拜乃徹席)¶
凡祭主於盡愛敬之誠而已貧則稱家之有無疾則量¶
筋力而行之財力可及者自當如儀¶
<pb:KR1d0089_WYG_005-7b>¶
　　　初祖(惟繼始祖/之宗得祭)¶
冬至祭始祖¶
　(程子曰此厥初生民之祖也冬/至一陽之始故象其類而祭之)¶
前期三日齋戒¶
　(如時祭/之儀)¶
前期一日設位¶
　(主人衆丈夫深衣帥執事者灑掃祠堂滌濯器具設/神位於堂中間北壁下設屏風於其後食牀於其前)¶
陳器¶
<pb:KR1d0089_WYG_005-8a>¶
　(設火爐於堂中設炊烹之具於東階下盥東炙具在/其南束茅以下並同時祭主婦衆婦女背子帥執事)¶
　(者滌濯祭器潔釜鼎具果楪六盤三杅六小盤三盞/盤匙筯各二脂盤一酒注酹酒盤盞一受胙盤匙一)¶
　(以按此夲合用古祭器今恐私家或不能辦且用今器/  從簡便神位用蒲薦加草席皆有縁或用紫褥皆)¶
　(長五尺濶二尺有半屏風如枕屏之制足以圍席三/面食牀以扳為面長五尺濶三尺餘四圍亦以版高)¶
　(一尺二寸二寸之下/乃施版面皆黒漆)¶
具饌¶
　(晡時殺牲主人親割毛血為一盤首心肝肺為一盤/脂雜以蒿為一盤皆腥之左胖不用右胖前足為三)¶
　(叚脊為三叚脅為三條後足為三叚去近竅一節不/用凡十一體飯米一杅置於一盤蔬果各六品切肝)¶
<pb:KR1d0089_WYG_005-8b>¶
　(一小盤切/肉一小盤)¶
厥明夙興設蔬果酒饌¶
　(主人深衣帥執事者設𤣥酒瓶及酒瓶於架上酒注/酹酒盤盞受胙盤匙各一於東階卓子上祝版反脂)¶
　(盤於西階卓子上匙筯各一於食牀北端之東西相/去二尺五寸盤盞各一於筯西果子在食牀南端蔬)¶
　(在其北毛血腥盤切肝肉皆陳於階下饌牀上米實/階下炊具中十一體實烹具中以火㸑而熟之盤一)¶
　(杆六置/饌牀上)¶
質明盛服就位¶
　(如時/祭儀)¶
<pb:KR1d0089_WYG_005-9a>¶
降神參神¶
　(主人盥升奉脂盤詣堂中爐前跪告曰孝孫某今以/冬至有事於皇始祖考皇始祖妣敢請尊靈降居神)¶
　(位恭伸奠獻遂燎脂於爐炭上俛伏興少退/立再拜執事者開酒主人跪酹如時祭之儀)¶
進饌¶
　(主人升詣神位前執事者奉毛血腥肉以進主人受/設之於蔬北西上執事者出熟肉置於盤奉以進主)¶
　(人受設之腥盤之東執事者以杅二盛飯杅二盛肉/湆不和者又以杅二盛肉湆以菜者奉以進主人受)¶
　(設之飯在盞西大羮在盞東/鉶羮在大羮東皆降復位)¶
初獻¶
<pb:KR1d0089_WYG_005-9b>¶
　(如時祭之儀但主人既俛伏興兄弟炙肝加鹽實於/小盤以從祝辭曰維年歳月朔日子孝孫姓名敢昭)¶
　(告於皇初祖考皇初祖妣今以中冬陽至之始追惟/報本禮不敢忘謹以潔牲柔毛粢盛醴齊祗薦嵗事)¶
亞獻¶
　(如時祭之儀但衆/婦炙肉加鹽以從)¶
終獻¶
　(如時祭/及上儀)¶
侑食闔門啟門受胙辭神徹餕¶
　(並如時/祭之儀)¶
<pb:KR1d0089_WYG_005-10a>¶
　　　先祖(繼始祖高祖之宗得祭繼始祖之宗則自/初祖而下繼高祖之宗則自先祖而下)¶
立春祭先祖¶
　(程子曰初祖以下高祖以上之祖也/立春生物之始故象其類而祭之)¶
前三日齋戒¶
　(如祭初/祖之儀)¶
前一日設位陳器¶
　(如祭初祖之儀但設祖考神位於堂中之西祖妣神/位於堂中之東蔬果碟各十二大盤六小盤六餘並)¶
　(同/)¶
<pb:KR1d0089_WYG_005-10b>¶
具饌¶
　(如祭初祖之儀但毛血為一盤首心為一盤肝肺為/一盤脂蒿為一盤切肝兩小盤切肉四小盤餘並同)¶
厥明夙興設蔬果酒饌¶
　(如祭初祖之儀但毎位匙筋各一/盤盞各二置階下饌牀上餘並同)¶
質明盛服就位降神參神¶
　(如祭初祖之儀但告/辭改始為先餘並同)¶
進饌¶
　(如祭初祖之儀但先詣祖考位奉毛血首心前足上/二節脊三節後足上一節次詣祖妣位奉肝肺前足)¶
<pb:KR1d0089_WYG_005-11a>¶
　(一節脅三節後足/下一節餘並同)¶
初獻¶
　(如祭初祖之儀但獻兩位各俛伏興當中少立兄弟/炙肝兩小盤以從祝祠改初為先中冬陽至為立春)¶
　(生物餘/並同)¶
亞獻終獻¶
　(如祭初祖之儀但/從炙肉各二小盤)¶
侑食闔門啟門受胙辭神徹餕¶
　(並如祭/初祖儀)¶
<pb:KR1d0089_WYG_005-11b>¶
　　　禰(繼禰之宗以上皆/得祭惟支子不祭)¶
季秋祭禰¶
　(程子曰季秋成物之/始亦象其類而祭之)¶
前一月下旬卜日¶
　(如時祭之儀惟告辭改孝孫為孝子又改祖考妣為/考妣若母在則止云皇考告於本龕之前餘並同)¶
前三日齋戒前一日設位陳器¶
　(如時祭之儀但止於正寢合設兩/位於堂中西上香案以下並同)¶
具饌¶
<pb:KR1d0089_WYG_005-12a>¶
　(如時祭之/儀二分)¶
厥明夙興設蔬果酒饌¶
　(如時祭/之儀)¶
質明盛服詣祠堂奉神主出就正寢¶
　(如時祭於正寢之儀但告辭云孝子某今以季秋/成物之始有事於皇考某官府君皇妣某封某氏)¶
參神降神進饌初獻¶
　(並如時祭之儀但祝辭曰今以季秋成/物之始感時追慕昊天罔極餘並同)¶
亞獻終獻侑食闔門啟門受胙辭神納主徹餕¶
<pb:KR1d0089_WYG_005-12b>¶
　(並如時/祭之儀)¶
　　　忌日¶
前一日齋戒¶
　(如祭禰/之儀)¶
設位¶
　(如祭禰之儀/但止設一位)¶
陳器¶
　(如祭禰/之儀)¶
<pb:KR1d0089_WYG_005-13a>¶
具饌¶
　(如祭禰之/儀一分)¶
厥明夙興設蔬果酒饌¶
　(如祭禰/之儀)¶
質明主人以下變服¶
　(禰則主人兄弟黲紗幞頭黲布衫布裏角帶祖以上/則黲紗衫旁親則皂紗衫主婦特髻去飾白大衣淡)¶
　(黄帔餘人皆/去華盛之服)¶
詣祠堂奉神主出就正寝¶
<pb:KR1d0089_WYG_005-13b>¶
　(如祭禰之儀但告辭云今以某親某官府君逺/諱之辰敢請神主出就正寢恭伸追慕餘並同)¶
參神降神進饌初獻¶
　(如祭禰之儀但祝辭云嵗序流易諱日復臨追逺感/時不勝永慕考妣改不勝永慕為昊天罔極旁親云)¶
　(諱日復臨不勝感愴若考妣則/祝興主人以下哭盡哀餘並同)¶
亞獻終獻侑食闔門啟門¶
　(並如祭禰之/儀但不受胙)¶
辭神納主徹¶
　(並如祭禰之/儀但不餕)¶
<pb:KR1d0089_WYG_005-14a>¶
是日不飲酒不食肉不聼樂黲布素服素帶以居夕寢¶
於外¶
　　　墓祭¶
三日上旬擇日前一日齋戒¶
　(如家祭/之儀)¶
具饌¶
　(墓上毎分如時祭之品更設魚/肉米麪食各一大盤以祀后土)¶
厥明灑掃¶
<pb:KR1d0089_WYG_005-14b>¶
　(主人深衣帥執事者詣墓所再拜奉行塋域内外環/繞哀省三周其有草棘即用刀斧鉏斬芟夷灑掃訖)¶
　(復位再拜又除地/於墓左以祭后土)¶
布席陳饌¶
　(用新潔席陳於墓前/設饌如家祭之儀)¶
參神降神初獻¶
　(如家祭之儀但祝辭云某親某官府君之墓氣/序流易雨露既濡瞻掃封塋不勝感慕餘並同)¶
亞獻終獻¶
　(並以子弟/親賓為之)¶
<pb:KR1d0089_WYG_005-15a>¶
辭神乃徹遂祭后土布席陳饌¶
　(四盤於席南端設盤盞/匙筋於其北餘並同上)¶
降神參神三獻¶
　(同上但祝辭云某官姓名敢昭告於后土氏之神某/恭修嵗事於某親某官府君之墓惟時保佑實頼神)¶
　(休敢以酒饌敬/伸奠獻尚饗)¶
辭神乃徹而退¶
　¶
　¶
<pb:KR1d0089_WYG_005-15b>¶
　¶
　¶
　¶
　¶
　¶
　¶
　¶
　家禮卷五¶

